---
title: "Referanseindeksen til Statens pensjonsfond utland: Et suboptimalt utgangspunkt"
collection: publications
permalink: /publication/2024-11-referanseindeks-spu
excerpt: "In this paper, we argue, both theoretically and empirically, that the Norwegian Oil Fund's underweight in the U.S. stock market lacks compelling justification ([HTML version](https://www.samfunnsokonomen.no/artikkel/referanseindeksen-tilstatens-pensjonsfond-utlandet-suboptimalt-utgangspunkt/))."
date: 2024-11-20
venue: 'Samfunnsøkonomen'
paperurl: 'https://lars-qvigstad-sorensen.github.io/files/2024-11-referanseindeks-spu.pdf'
citation: 'Stig R. H. Lundeby and Lars Qvigstad Sørensen (2024). &quot;Referanseindeksen til Statens pensjonsfond utland: Et suboptimalt utgangspunkt&quot; <i>Samfunnsøkonomen</i>'
---

Statens pensjonsfond utland (SPU) har som målsetning å maksimere avkastningen gitt et akseptabelt risikonivå. For å oppnå dette har Finansdepartementet spesifisert en referanseindeks som overvekter Europa på bekostning av Nord-Amerika. I denne artikkelen argumenterer vi både teoretisk og empirisk for hvorfor vi mener dagens regionvekter ikke oppnår målet om å finne et optimalt forhold mellom forventet avkastning og risiko. Vi mener det beste vil være om fondet beveger seg mot markedsvekter. Om man i stedet ønsker å legge et totalformuesperspektiv til grunn, mener vi man bør overvekte USA på bekostning av Europa, altså et avvik fra markedsvekter som er i motsatt retning av dagens referanseindeks. Vi begrunner vårt syn med at Norge er mer eksponert mot europeisk enn amerikansk risiko, og at en undervekt i Europa dermed bedre diversifiserer totalformuen. Analysen viser at SPU har tapt betydelig avkastning på å undervekte USA, og at en markedsvektet indeks ville ha gitt bedre resultater.
